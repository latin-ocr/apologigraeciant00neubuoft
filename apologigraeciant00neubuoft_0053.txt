 

Pars posterior.

Fabularum antiquissimarum condicio qualis apud
Graecos fuerit quaque aditum in Graecos regiones inue-
nerint uia ipsis eorum monumentis quoad eius lieri po-
terat perlustratis satis elucere spero. Tanto munitis
praesidio nunc demum intromittendus nobis uidetur
Aesopus. Uerum enimuero maxima subito emergit testi-
moniorum dissensio, quae aliquo modo ut dirimatur
fore paene desperandum est. nisi ad certiora illa, quae
e priore lucrati sumus disputationis parte quasi ad tu-
tum praesidium confugere liceret. Cum quibus quicquid
conciliari ullo modo poterit. uerum esse libenter protiâ€”
tebimur3 quae aduersabuntur eis, ita reicere nostrum
puto esse, ut quo quisque errore inductus auctor falsa
tradidisse sit putandus nixi comparata iam prioribus de
fabulis cognitione quoad poterit indagemus.

Sed exoneranda prius haec disputatio nonnullis est
profecto delectationis causa lictis de Aesopo narrationi-
bus, quae fide ne dicam mentione dignae sunt nulla.
Nam et eam quae uulgo fertur Planudis nomine uitam
Aesopi et eam quae in Westermanni inest biographis
Graecis scatere mendaciis et nugis a Kellero p. 362 sqq.
egregie notatum est. Et contra Plutarchum, qui Aeso-
pum nit. Sol. p. 94 narrat in Croesi regia cum Solone

