2

in ueterum scriptis quam in cotidiano sermone praeci-
puum fuisse locum consentaneum est, quisquam id egit,
ut accuratissime perscrutandis Graecarum litterarum
quae exstant monumentis fabularum onmia deinceps
uestigia indagaret, earum apud singulos scriptores inqui-
roret rationem, distingueret tempora regiones gentes:
sed fabularum reliquiis quae apud ipsos Graecos exstant
uix memoratis nedum recte aestimatis aut perpensis
alius in aliam delatus est peregrinam gentem contortu-
lis quibusdam et minutis usus conclusiunculis inde Grae-
corum fabulas una cum Aesopo profectas fortiter asse-
uerans. Ego uero confugere oportere ad peregrinas gen-
tes omnino nego, priusquam quidquid ex ipsis Graecis
potest disci diligenter id collegeris3 praesertim cum de
illis quid fabulis ualuerint multo minus constet neque
quo tempore et qua uia e remotissimis regionibus in
Graeciam illatae esse paruulae illae res putandae sint
certum quicquam et ne ueri quidem simile sciatur ¹).
Nec proficiscendum esse censeo a rationibus ut ita di-
cam philosophorum, quibus quatenus idoneum fuerit
ipsorum Graecorum ingenium fabulis seu inueniendis
seu accipiendis aliunde quaeratur — nimium in ea re
morati sunt et frustra Grauertus ζ ⁷‚De Aesopo et fabu-
lis Aesopiis“, Bonnae 18:25) et Kellerus (l. l.) —‚ uel

¹) Kellerus, qui qua uia antiquitus magna fabularum pars ex
India in Graeciam migrauerit quaest. de orig. apologi Graeci, quae
insunt in Jahnii ann. IV uol. suppl„ pag. 3:34 studet ostendere, cum
alia profert incertissima tum hoc: fuisse frequentissima negotiatione
maritima olim coniunctos Indum et Euphratem. Verum ne Nebu-
cadnezaris II quidem temporibus mediocre fuisse commercium ma-
ritimum inter Babylonios et Indos nuperrime docuit El. Meyerus
hist. antiquit. I 592. Paulo moderatius se gessit Wagenerus, qui
quamquam obseruat. de necessitate quae intercedat inter Indorum
apologos et Graecorum (‚‚Memoi1·es couronnes et memoires des sa-
vants etrangers publies par l'academie royale de Belgique⁴‘‚ tom. XXV)
pag. 122 sqq. de uia, qua apologi Indici ad Graecos peruenerint
certius quid statui posse negat, maxime tamen ait esse probabile
cos ab Indis accepisse Assyrios, ab his Lydos.

