30

inimo ut naturae imaginem integra mente contemple-
mur, non fabulam aliquam uulgatam memoria repeta-
mus uerbo illo ὁρᾷς u. 712 nos aduerti luculenter appa-
retfi. Ac Babrianam fabulam 36 ab hoc lepido Sopho-
clis inuento originem duxisse potius credam quarn hunc
in eo excogitando quicquam debuisse sabulis.

Ad Aristophanem peruenimus. Ingruit subito Aesopi
nomen3 nec paene ullus qui fabulas spectat inuenitur
locus quin illius quoque contineat mentionem. Verum-
tamen cum fabularum ipsarum singulis aetatibus con-
dicionem et usum prius cognoscenda esse stet sententia
quam huius de origine aetate auctoritate obscurissima
uerbum faciendum: omissa in praesenti Aesopi men-
tione. fabulae ipsae qua Aristophanis quidem tempori-
bus usae sint condicione, e comico poeta caute eruere
pergamus.

Atque au. 471 sqq. de cassita patrem mortuum ca-
pite suo condente exstat narratio, cui nihil curn fabulis
commune est nisi Aesopi istius nomen relegandaque e
fabularum est genere in aetiologicas quae dicuntur nar-
ratiunculas. Au. porro 651 sqq Pithetaerus‚ ut male
homines cum auibus societatem inire posse doceat, fa-
bulam de aquila et uulpe (ecl. H. 5) commonet, quam,
cum adeo nihil ualeat. ut Epopis pauca oblocuti domum
intrare ne paulipser quidem ille dubitet ipse, solum ri-
diculi causa allatam esse a 'comico crediderim illudque
τι u. 652 idcirco additum7 ut insit narrationi Pithetaeri
aliquid despicientiae et leuitatis. Eludi profecto apertis-
simum est ib. 807 sq. fabulam ab Aeschylo in Myrm.
narratam. Pac. 129 sqq. Trygaeus, ut⁷ qua de causa
scarabaei auxilio ad Jouem se peruenturum speraret,

 

¹) Iniuria, ut fabulam hic tangi euincatur, cuni hac tragici
loquendi ratione componatur comici Aristoph. au. 6:31 ἄρα νυν,

οἷς ἐν Αἰσώπου λόγοις ἕσιιν λεγόμενον κτλ.

