69

certus daretur quasi princeps et auctor. Nimirum ni-
hil exstitit quo de alienigenae diu interempti patria aut
propinquis fabularumque ipsarum origine quicquam pos-
set certius comperiri. Iadmon tamen Samius aui
sui seruum fuisse nomine Aesopum allatis fortasse ido-
neis indiciis sacerdotibus comprobat. Incolarum illi
inopia et fortasse minis pressi huic pecuniam soluunt;
quo facto hic gloriose praedicare coepit Aesopum fabu-
latorem inter aui una cum Rhodopide fuisse seruos.

Quantis tenebris obducta Herodoti sit narratio quam-
que incerta et exigua de fabulae et Aesopi origine fu—
erit aequalium cognitio uides. Hinc quid aposterioribus
debeat exspectari scriptoribus, qui quo magis absunt
ab Aesopi et ipsius Herodoti aetate. eo magis a ueri-
tate discessisse et hariolationibus se dedisse putandi
sunt. nescio an nunc facile assequaris. Sed experiendum
si quid ex posteriorum temporum scriptoribus de Aesopo
fabularumque origine et condicione certum lucrari pos—
simus testimonium ceteraque ad suum fidei reuocare
modum. Quibus omnibus plus iusto tribuerunt fidei ac
ponderis uiri docti atque adeo hic illic iis sunt abusi.
Quo factum est ut quae aliquoties moderata et sincera
ut par erat cogitatione iam assecuti sunt sana atque
certa illorum interiecta auctoritate statim ita perturba-
rent, ut omnia sicut antea hiarent ipsique totam quae-
stionem si non desperantes at certe paene nihil lucrati
relinquerent.

Aristophanis au. uu. 471 sq. et ib. 651 et pac. 129
ita urgebat Landsbergerus l. l. p. CI sqq„ ut adscitis
Plat. Phaed. p. 60C et 61Β iam illius aetate fabularum
ab Aesopo collectarum librum Graecis suppetiuisse for-
titer affirmaret. Sed antea Wagenerus. quem ille iniu-
ria impugnauit‚ summo iure contrariam defenderat sen-
tentiam Ι, l. p. 12. cuius argumentorum copiam proba-
bilium iam p. 43 nobis augere non alienum uidebatur.

