43

bus inhaerebat: tamdiu hic illic dissipatas in unum
colligere librum opus non fuisse quicunque Graecorum
ueterum uitam et cultum recte considerat concedet.
Sed euanescente earum et usu et memoria dissipatas
et obliuione paene obrutas in lucem protrahere et un-
dique cogere in librum nonnemo tum demum facile po-
terat in animum inducere. Ergo, quidquid a uiris doctis
disceptatur, fueritne ante Demetrium Phalereum fabula-
rum Graecorum corpus necne 1), earum condicione sin-
gulis aetatibus ipsa perspecta supersedendum esse huic
quaestioni ultro apparebit. Nonne simili modo Homeri-

. corum carminum tum demum collectio facta eorumque

confirmata per litteras sunt forma spatiumque, cum iam
in eo esset ut magis interciderent eorumque genuina
forma interire inciperet? Et postquam Aristoteles in ue-
terum Graecorum prouerbiis excutiendis primus studium
operamque collocauit, tum demum alios hoc excitatos
facinore ueri simile est operae pretium duxisse apologos
colligere ad illud tempus uulgiuagos. Atque peropportune
accidit quod ab Alexandro Magno tum totus patefactus
est oriens Graecisque cum populis Semiticae stirpis tum
frequens et liberum factum est commercium. Itaque fa-
cile potuit fieri ut, 'cum fabularum quicquid a quibus-
libet populis poterat-congeri congestum esse ab eius rei
studiosis uiris consentaneum esset, noua afflueret ex in-
-teriore Asia subito fabularum uis eamque ob causam
Babrius, cum saeculo post Chr. n. tertio 2) fabularum
syllogen ederet suam, asseueraret fabulas, quarum ipsis
Graecis usque ad illud tempus profecto latebat origo.
esse omnino Σύρων (h. e. Assyriorum) παλαιὸν εὕρημ’
ἀνθρώπων (prooem. alt. p. 66 ed. Eb.). Undique autem

 

¹) Praecipue inter se de hac re pugnauerunt WVagenerus l. 1.
p. 12 sqq. et Landsbergerus libri cui inscribitur „die fabeln des So-
phus, syrisches original der griech. fabeln des Syntipas“ p. CI
sqq. cf. praeterea Rothii ann. Heidelb. 1860, 4, Kelleri p. 384.

²) cf. Crusius, stud. Lips. II.

