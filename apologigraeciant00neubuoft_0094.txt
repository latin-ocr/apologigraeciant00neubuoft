86

illorum cantus spectantia Spohnio1) iam assentitus est
Grauertus. Deniqui quibus Plinius n. h. IX. 8, 10 et. 8, 8
delphinorum illustrat historiolis naturam, eas in Cari-
carum quas ille statuit fabularum genus referre ineptis-
simum hercle est. Atque in tam contrarias duumuiros
illos discessisse de Car-icis suis fabulis sententias mirum
cuinam est, non solum excesso utrimque qui coniectu-
ris concessus est modo sed etiam omni temere abiecta
ipsorum Graecorum saniore quam illi esse putauerunt,
si modo diligenter eam perscrutere, doctrina?

Haec sunt quae de antiquissimarum Graecorum fa-
bularum origine et condicione enucleari posse ex ipsis
eorum litteris ac monumentis arbitror. Et quoniam non
unius uiri umeris imponi posse certum est negotium
uniuersae apologorum rationis explorandae qua usi sint
tum apud orientales tum apud occidentales, quibus sin-
gulis conquisitis dispositis exspoliatis commune fortasse
quoddam ipsorum uinculum fontemque communem in-
uentum iri tum demum spes etsi ardua tamen non
nulla erit: haec mea si cui probata erunt, quibus in—
sistens suam in rem adhuc obscuram conferre uelit ope-
ram, oleum et operam non perdidisse mihi uidebor.

 

¹) dc extrema Odyss. parte p. 33.

