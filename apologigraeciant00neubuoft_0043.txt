35

philosophus Diogene auctore eadem usurpauit Achaei
uerba πρὸς τοὺς ἀντιπολιτευομένους ueri simillimum est.

Democriti quae apud Stob. flor. X 69 exstant uerba
τοῦ πλέονος ἐπιθυμίη τὸ παρεόν ἀπόλλυσι τῇ Αἰσωπηιζν,
κυνί ἰκέλη γιγνομένη, si reuera sunt Democritea, satis an-
tiquam esse fabulam :233 H. docent, quae cum in tali
re a philosopho adhibita sit, nouum prioribus accedere
uidemus testimonium, quo fabulas hominibus non bo-
norum morum blanda incitamenta sed tanquam exem-
pla esse proposita, quibus a morum peruersitate deter- ·
rerentur, egregie ostendatur. At nouum in Democrito illud
cognoscitur, quod non singulos fabula ista, ut uidetur,
persequitur, qua praua eorum agendi ratio ceteris de-
ridenda committatur, sed omnes homines fabulae de
cane cibum ferente iniecta mentione monet, ut auari-
tiae, quae beluarum sit, uitium quam maxime reformi-
dent. Etsi porro, qui ab Aristotele phys. auscult. II 4
p. 196Α laudatur ὀ παλαιὸς λόγος ὁ ἀναιρῶν τήν τύχην,
quo testudo ex aquilae per aera uolantis anguibus elapsa
et hominis in caput forte incidisse narratur, eum De-
mocrito esse uetustiorem E. Rhode 1) causis probabili-
bus coniecit, tamen tacendum hic omnino esse de eo
quippe qui alienus sit a fabula 419 omniumque fabula-
rum genere ac ratione.

Ac profecto ipsius Socratis frequenter in ore fuisse
fabulas, quamquam ne ille quidem inter has et ceteras
narratiunculas quibus abundabat eius aetas discrimen
sinebat esse, certis probatur testimoniis. Sunt enim
praetermittendae, quae uulgo cum fabularum genere con-
funduntur, narratiunculae eius mythologicae, aetiologi-
cae, similes quae apologorum indignae certo sunt no-
mine hae: Plat. Phaedr. 2593, symp. 2033, Protag.
320D, Xenoph. mem. ΙΙ 1, 21 atque etiam huc referam
Phaed. 600. Sed uerba Plat. Cratyl. 411A ὅμως δὲ

 

¹) Fleckeiseni ann. CXXI p. 22 sq.

